---
title: De ce au crescut preturile la energie?
featured: true
excerpt: Sunt sigur ca toti am observat ca prețurile la energie (gaz, energie
  electrică, combustibili), au crescut foarte mult. Multe canale de știri
  atribuie aceasta crestere la nivel mondial războiului care se da acum în
  Ucraina. Totuși, aceasta nu este imaginea de ansamblu a problemei. Prețurile
  la energie, în special la gaz și la cărbune au început sa creasca cu mult
  înainte de începerea războiului din Ucraina.
featured image: /images/powerplant.jpg
featured image alt: Powerplant
timestamp: 2022-12-28T10:35:28.335Z
author: Mihnea Butiurca
---
**De ce au crescut prețurile?**



De ce au crescut prețurile la energie? (gaz, combustibili, energie electrică, etc)



Sunt sigur ca toti am observat ca prețurile la energie (gaz, energie electrică, combustibili), au crescut foarte mult. Multe canale de știri atribuie aceasta crestere la nivel mondial războiului care se da acum în Ucraina. Totuși, aceasta nu este imaginea de ansamblu a problemei. Prețurile la energie, în special la gaz și la cărbune au început sa creasca cu mult înainte de începerea războiului din Ucraina.

Cauzele acestei creșteri sunt mult și complexe, dar principalele 2 cauze sunt pandemia și războiul.



**Cum a afectat pandemia producția de energie la nivel global?**



Odată cu pandemia, a venit și carantina și izolarea populatiei, ceea ce a însemnat un adevărat inghet la nivelul industriei. Astfel, a fost redus cu mult consumul total de energie al planetei, deoarece sectorul industrial era cel mai mare consumator. De asemenea, companiile responsabile cu producerea de energie, sau cu extracția resurselor energetice (petrol, cărbune, gaz,etc) si-au redus cu mult sau chiar suspendat activitatea. 

Odată cu inventarea vaccinurilor anti-covid, numărul de cazuri a scăzut, iar măsurile de izolare s-au sfarsit. Acest lucru înseamnă ca lumea s-a întors la munca și industria și-a reluat activitatea.



Odata cu repornirea economie, a crescut si cererea pentru energie, intrucat majoritatea țărilor dezvoltate au sfarsit starea de urgență și izolarea. Dar companiile răspunzătoare cu aprovizionarea cu energie și-au reluat și ele activitatea în același timp, și nu au avut timp sa se pregateasca de aceasta explozie în cerere. Ca urmare, am avut de-a face cu un caz în care cererea pentru energie era foarte mare, dar cantitatea de energie pe care o puteau da furnizorii era limitata. Conform principiilor pieței libere, aceasta situatie poate avea un singur rezultat, și anume, creșterea prețului la energie.



Așa se explica, de exemplu, creșterea prețului la benzina și motorina. Totuși, în cazul altor resurse, cum ar fi gazul, exista alte evenimente care au un impact mult mai mare.



**Cum afectează războiul din Ucraina prețurile la energie la nivel global?**



Războiul din Ucraina a avut un impact major asupra prețului la energie din lume, și mai ales în Europa. Până în prezent, Rusia aprovizioneaza mai mult de o treime din gazul natural pe care îl consuma Europa, și un sfert din petrol. Datorită sancțiunilor economice impuse Rusiei, Uniunea Europeană a început sa se distanteze de Rusia în ceea ce privește resursele energetice, în special petrolul. În același timp, Rusia a început sa limiteze livrările de gaz către UE. 

Astfel, UE s-a văzut nevoită sa caute alți furnizori de gaze naturale și petrol, lucru care a crescut cererea la nivel global. Astfel, a crescut prețul petrolului și gazului natural, deoarece statele sunt dispuse să plătească mai mult, deoarece cererea e mai mare, și cantitatea e limitata.



**De ce au crescut prețurile în general?**



În prezent, ne confruntăm cu o adevărată criză a lanțului de aprovizionare. Datorită fenomenului de globalizare, multe companii sunt aprovizionate cu materii prime și alte produse din tari diferite, unele aflate chiar pe alte continente. Din cauza pandemiei, multe tari au redus capacitatea de operare a porturilor și a altor facilități, multe companii logistice si-au redus personalul, care a găsit alte slujbe mai stabile și mai profitabile, și în ultimul rand, acum ca tarile au inceput sa isi reporneasca industriile, cererea e prea mare, ceea ce agravează aceasta criza.
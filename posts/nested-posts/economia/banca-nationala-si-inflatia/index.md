---
title: Banca Nationala a Romaniei si Inflatia
featured: true
excerpt: Inflatia reprezinta o scadere a valorii unei monede (devalorizare),
  care se coreleaza cu o crestere generala a preturilor produselor vandute în
  schimbul acelei monede. Valoarea internațională a unei monede, într-o economie
  bazată pe principiul pieței libere, se supune principiului cererii și ofertei.
featured image: /images/inflation-hourglass.jpg
featured image alt: Chalk drawing of inflation and a line going up with dollar signs under it
timestamp: 2022-12-28T10:41:03.710Z
author: Mihnea Butiurca
---
**Ce este Banca Națională a României?**

Banca Nationala a Romaniei este institutia publica care este responsabila pentru aplicarea politicii monetare a tarii. Ea are puterea de a crea monede noi, fără acoperire, pentru a ajuta la ameliorarea deficitului bugetar.Scopul Bancii Nationale este sa asigure stabilitatea prețurilor, adică să controleze inflația, și să supravegheze băncile și alte instituții de credit, și a sistemelor de plata. De asemenea, Banca Națională administrează rezervele financiare internaționale ale României.



**Ce este inflația?**

Inflatia reprezinta o scadere a valorii unei monede (devalorizare), care se coreleaza cu o crestere generala a preturilor produselor vandute în schimbul acelei monede. Valoarea internațională a unei monede, într-o economie bazată pe principiul pieței libere, se supune principiului cererii și ofertei.



**Ce cauzează inflația?**



Inflația poate fi cauzată de mai multe surse. De exemplu, o Banca Națională a unei tari poate tipări prea mulți bani, creand un exces de valută. Dacă prea mulți bani sunt injectați în economie, toata lumea va avea mai mulți bani, iar valoarea valutei respective va scădea, deoarece oferta va fi prea mare. Cu alte cuvinte, dacă cumparatorii unui produs au mai mulți bani,vor fi dispuși să plătească mai mult pentru acel produs, ceea ce înseamnă că valoarea produsului, în raport cu moneda respectivă,și în consecință prețul, va crește.

O alta sursa a inflației pot fi datoriile țării respective. Dacă o țară are datorii mari și nu și le plătește, încrederea investitorilor in acea tara scade, și prin asociere, și încrederea în moneda țării va scădea. Cu alte cuvinte, cererea pentru valută țării respective scade, și deci valoarea monedei respective, în raport cu alte valute, va scădea. Din moment ce o parte din produsele dintr-o tara sunt importate, iar importatorii vor sa fie platiti în alte valute decat cea a țării respective (de obicei în dolari americani), prețurile cu care le vand, exprimate în moneda țării în care vand, vor fi mai mari, și deci și prețurile la rafturi vor fi mai mari.

De asemenea, inflația poate fi cauzată și de o criză, cum ar fi o pandemie sau un război, în care economia unei țări este afectată negativ.

**Ce poate face Banca Națională a României pentru a micșora inflația?**



Banca Națională a României are la dispoziție mai multe metode pentru a controla inflația.

Una dintre cele mai cunoscute metode este majorarea dobanzii cheie. Dobanda cheie reprezinta dobanda de referinta a Bancii Nationale. Dacă aceasta dobanda crește, băncile își  vor majora și ele dobânzile la credite oferite în lei, iar ratele la  creditele cu dobanda variabile, vor crește și ele. Acest lucru înseamnă că va fi mai greu pentru oameni și afaceri sa se împrumute, deci sa obtina lei, ceea ce înseamnă că valoarea leului va crește, și în consecință, prețurile vor scădea.

Totuși, aceasta metoda este destul de riscantă și de nepopulara, deoarece creșterea dobânzilor îi va afecta negativ pe oamenii care au credite cu dobanda variabila, facandu-le ratele mai mari. De asemenea, dacă cresc dobanzile, si afacerile se împrumută mai greu, economia risca sa intre in  recesiune, ceea ce afectează negativ populatia, prin pierdere de locuri de munca și micsorari de salarii.

O alta metoda la dispoziția Băncii Naționale este sa vanda din rezervele de valută străină, și să cumpere lei. Astfel, cererea pentru lei pe piața internațională crește, și  valoarea leului va crește și ea, și în consecință prețurile în lei vor scădea.

Totuși, aceasta metoda are un mare dezavantaj, și anume ca Banca Națională are rezerve limitate de valută străină, ceea ce înseamnă ca aceasta metoda nu poate fi aplicată la nesfarsit.
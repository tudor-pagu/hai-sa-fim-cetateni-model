---
title: Romania si Uniunea Europeana
featured: true
featured image: /images/romanian-flag-euro.jpg
timestamp: 2022-12-28T12:31:36.590Z
author: Mihnea Butiurca
---
**Ce este Uniunea Europeană?**



Uniunea Europeana (UE) este o uniune politica si economica, ai carei membrii sunt state 27 de din Europa, printre care și România. Printre scopurile Uniunii Europene se numără promovarea păcii și ridicarea nivelului de trai al cetățenilor ei, crearea unei piețe interne unice, creșterea cooperării economice și sociale între țările membre, și multe altele. Pentru a fi atinse aceste scopuri, exista 4 mari instituții în cadrul administrației Uniunii Europene: Parlamentul European, Comisia Europeană, Consiliul European și Consiliul Uniunii Europene. La acestea se adaugă Curtea de Justitie a Uniunii Europene, Banca Centrala Europeană, și Curtea de Conturi Europeană. 

 

**Ce este Parlamentul European?**



Parlamentul European reprezinta unul dintre cele 2 organe legislative ale Uniunii Europene. Alături de Consiliul Uniunii Europene, este responsabil de adoptarea legislației la nivel european.

Parlamentul European este format din membri aleși în mod direct de către populația statelor membre, fiind singura instituție cu membrii aleși în mod direct de către cetățeni. 

Membri Parlamentului European sunt aleși odata la 5 ani, când sunt organizate alegeri independent în statele membre. În total sunt 705 de membrii, sau europarlamentari. Fiecărei tari îi sunt alocați un anumit număr de europarlamentari, în funcție de populația acesteia. De exemplu, România are în acest moment 33 de europarlamentari.



**Ce este Comisia Europeană?**



Comisia Europeană este instituție cu rol executiv în cadrul Uniunii Europene. Rolul ei poate fi asemanat cu cel al unui “Guvern European”, întrucât Comisia Europeană este responsabilă de implementarea politicii de guvernare a organelor cu rol legislativ, cu o singura diferenta, și anume, ca în cadrul Uniunii Europene, Comisia Europeană este singura instituție care are dreptul de initiativa legislativa, în orice domeniu în afara de politica externa.

Cu alte cuvinte Comisia Europeană e singura care poate sa propuna legi Parlamentului European și Consiliului Uniunii Europene.

Comisia Europeană este formată din 27 de comisari europeni, alături de Președintele Comisiei Europene, care e propus de Consiliul European și votat de Parlamentul European.



**Ce este Consiliul Uniunii Europene?**



Consiliul Uniunii Europene este cea de-a doua instituție cu rol legislativ a Uniunii Europene. Este format din miniștrii celor 27 de state membre, și sunt organizați în 10 configurații în funcție de specialitate (mediu, educație, justiție, etc.)

Consiliul Uniunii Europene are datoria de a vota asupra inițiativelor legislative propuse de Comisia Europeană. Odată ce o initiativa legislativa este întocmită de către Comisia Europeană, ea trebuie, în general, sa fie adoptate atat de Parlamentul European, cat si de Consiliul Uniunii Europene. În acest scop, ambele instituții propun amendamente pana cand se ajunge la o versiune acceptata de amandoua, care va fi promulgată. Totuși, în anumite domenii, precum justiția, și taxele și impozitele, Parlamentul European are mai mult rol consultativ, puterea de decizie aparținând Consiliului Uniunii Europene.



**Ce este Consiliul European?**



Consiliul European este format din cei 27 de șefi de stat ai țărilor membre, alături de președintele Comisiei Europene și președintele Consiliului Uniunii Europene. Rolul Consiliului European este să stabilească politica generala a Uniunii Europene si prioritatile acesteia.

De exemplu, Consiliul European poate să stabilească ca Uniunea Europeană va pune mai mult accent pe educație, dar modul în care acest lucru va fi pus în practica depinde de celelalte instituții.
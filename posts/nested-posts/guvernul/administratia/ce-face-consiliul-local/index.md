---
title: Ce face consiliul local?
featured: true
featured image: /images/city-hall.jpg
timestamp: 2022-12-28T10:52:03.491Z
author: Mihnea Butiurca
---


Consiliul local este autoritatea care ia deciziile în cadrul unei comune, oraș sau municipiu. Daca primarul este autoriatea executiva, consiliul local este organul care ii spune primarului ce sa facă.

Structura consiliului local (numărul de consilieri), este stabilit în funcție de numărul de locuitori. printr-un ordin al prefectului.

Conform legii, consiliul local ia hotarari în cazul problemelor de interes local. și are 5 tipuri de atributii, conform codului administrativ:

“a) atribuţii privind unitatea administrativ-teritorială, organizarea proprie, precum şi organizarea şi funcţionarea aparatului de specialitate al primarului, ale instituţiilor publice de interes local şi ale societăţilor şi regiilor autonome de interes local;

b) atribuţii privind dezvoltarea economico-socială şi de mediu a comunei, oraşului sau municipiului;

c) atribuţii privind administrarea domeniului public şi privat al comunei, oraşului sau municipiului;

d) atribuţii privind gestionarea serviciilor de interes local;

e) atribuţii privind cooperarea interinstituţională pe plan intern şi extern.”

Cu alte cuvinte, consiliul local este cel care îi spune primarului sa asfalteze un drum, sa planteze copaci pe marginea trotuarelor, sa mai cumpere autobuze pentru transportul în comun, etc.

Ședințele consiliului local sunt publice, și orice cetățean poate participa la ele.
---
title: Ce face presedintele?
featured: true
featured image: /images/palatul-parlamentului2.jpg
timestamp: 2022-12-28T10:58:04.944Z
author: Mihnea Butiurca
---
**Rolul președintelui**



În politica externă, presedintele reprezinta statul roman si interesele sale. El trebuie să apere independența, integritatea și unitatea țării.

În plan intern. președintele României are rol de mediator atat între puterile din stat (Parlament, Guvern și Înalta Curte de Casație și Justitie), cât și între stat și societate. Cu alte cuvinte, președintele are responsabilitatea de a veghea asupra organelor statului, ca reprezentant al poporului.



**Cum este ales președintele?**



Odata la 5 ani, sunt organizate alegeri prezidentiale. În primul tur al alegerilor participa toți candidații înscriși. Dacă un candidat obține mai mult de jumătate din voturi, acesta este automat desemnat castigator si devine președintele României. Dacă niciun candidat nu a obținut peste jumătate din voturi, primii 2 candidați cu cele mai multe voturi trec în turul al doilea al alegerilor, unde votantii pot alege doar între 2 opțiuni. În urma acestei runde, candidatul care a obținut cele mai multe voturi este ales președinte.

Președintele poate avea maxim 2 mandate de 5 ani, care pot fi prelungite în caz de război sau catastrofe , adică poate fi ales de maxim 2 ori.

Pentru ca rezultatul alegerilor să fie valid, trebuie sa fie aprobat de Curte Constituțională.

Odată validat rezultatul alegerilor, președintele nou ales depune juramantul in fata Parlamentului și intra în funcție.



**Ce puteri și ce responsabilități ale președintele?**



Președintelui României îi este interzis sa facă parte dintr-un partid politic, sau sa aiba vreo functie publica sau privata. De asemenea și bucura și de imunitate.



Una din cele mai importante îndatoriri ale președintelui este numirea guvernului. După alegerile parlamentare, președintele se consulta cu liderii partidelor politice care dețin majoritatea în Parlament, iar în urma acestor discuții propune un candidat la funcția de prim-ministru. Dacă acest candidat obține votul de încredere al Parlamentului pentru guvernul său, președintele investește membrii noului guvern în funcție. Președintele poate și sa destituie miniștri din funcție, la cererea prim-ministrului. Cand schimbarile în cadrul guvernului modifica structura politică (ponderea partidelor in guvern) a acestuia, președintele are nevoie și de aprobarea Parlamentului.



În situația în care 2 sau mai mulți candidați propusi de presedinte sunt respinsi de parlament, presedintele poate dizolva Parlamentul , după ce se consulta cu liderii camerelor și ai partidelor politice, și se organizează alegeri parlamentare noi. Parlamentul poate fi dizolvat doar o data pe an, și nu poate fi dizolvat în caz de război sau asediu sau stare de urgență.



Președintele are de asemenea dreptul de a asista la ședințele Parlamentului, respectiv Guvernului, și a se adresa acestora. 



Președintele are și responsabilitatea de a promulga legi. Odată ce o lege a fost adoptată de ambele camere ale Parlamentului, ajunge la președinte, care poate sa o semneze în lege, sa o trimită în Parlament o singura data pentru reexaminare, sau sa o trimită la Curte Constituțională. Dacă legea respecta Constituția, președintele e obligat sa o semneze în lege, iar dacă nu e constitutionala, legea e trimisa înapoi in Parlament.



Pe plan extern, președintele semnează tratate internaționale redactate de Guvern și aprobate de Parlament, și este de asemenea responsabil de acreditarea și rechemarea reprezentanților diplomatici ai României (la cererea Guvernului), precum și de a înființa, desființa și schimba rangul misiunilor diplomatice.



Președintele are autoritatea de a organiza referendumuri, cu aprobarea Parlamentului. În cadrul referendumului, populatia votează în mod direct asupra unei motiuni.



Președintele este comandantul suprem al armatei române. El poate declara stare de mobilizare generala sau partiala, cu aprobarea Parlamentului și stare de urgență sau asediu, care va trebui aprobata ulterior de Parlament.



Dacă Parlamentul consideră că președintele a încălcat Constituția, poate să îl suspende printr-un vot majoritar. După suspendare, în cel mult 30 de zile se organizează un referendum în urma căruia populatia decide dacă președintele va fi demis sau nu.



Președintele poate fi pus sub acuzare de înaltă trădare de către  Parlament, în urma unui vot, dacă două treimi din parlamentari sunt de acord. Înalta Curte de Casație și Justitie are dreptul de judecată, iar cand presedintele e condamnat, el este automat demis .
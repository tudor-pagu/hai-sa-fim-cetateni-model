---
title: Ce face consiliul judetean?
featured: true
featured image: /images/city-hall.jpg
timestamp: 2022-12-28T10:52:39.913Z
author: Mihnea Butiurca
---
Consiliul județean este autoritatea administrației publice care coordonează activitatea consiliilor locale, la nivel județean, pentru a realiza servicii publice de interes judetean.

Conform codului administrativ, consiliul județean îndeplinește următoarele tipuri de atributii:\
“a) atribuţii privind înfiinţarea, organizarea şi funcţionarea aparatului de specialitate al consiliului judeţean, ale instituţiilor publice de interes judeţean şi ale societăţilor şi regiilor autonome de interes judeţean;

b) atribuţii privind dezvoltarea economico-socială a judeţului;

c) atribuţii privind administrarea domeniului public şi privat al judeţului;

d) atribuţii privind gestionarea serviciilor publice de interes judeţean;

e) atribuţii privind cooperarea interinstituţională pe plan intern şi extern;

f) orice alte atribuţii în toate domeniile de interes judeţean, cu excepţia celor date în mod expres în competenţa altor autorităţi publice;

g) alte atribuţii prevăzute de lege.”

Cu alte cuvinte, dacă consiliul local decide asfaltarea unei străzi dintr-un oraș, consiliul județean decide efectuarea lucrărilor pe un drum județean dintre 2 localitati.

**Ce este președintele consiliului județean?**

Președintele consiliului județean are este autoritatea executiva la nivel judetean. El este pentru un județ ceea ce un primar este pentru un oraș, adică are responsabilitatea de a pune in practica hotararile luate la nivelul consiliului judetean.

Conform codului administrativ, președintele consiliului județean îndeplinește următoarele tipuri de atributii:

“a) atribuţii privind funcţionarea aparatului de specialitate al consiliului judeţean, a instituţiilor publice de interes judeţean şi a societăţilor şi regiilor autonome de interes judeţean;

b) atribuţii privind relaţia cu consiliul judeţean;

c) atribuţii privind bugetul judeţului;

d) atribuţii privind relaţia cu alte autorităţi ale administraţiei publice locale;

e) atribuţii privind serviciile publice de interes judeţean;

f) alte atribuţii prevăzute de lege;”

**Ce este prefectul unui județ?**

Prefectul este reprezentantul Guvernului la nivel local, și este câte unul în fiecare județ. El este responsabil de conducerea serviciilor publice deconcentrate ale ministerelor și a altor organe administrative.

Treaba prefectului este sa se asigure ca hotararile luate de consiliile locale și judetene sunt în conformitate cu legea, și de aceea el le poate ataca in instanta.
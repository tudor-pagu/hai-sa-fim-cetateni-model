---
title: Ce face guvernul?
featured: true
featured image: /images/inside-parlament.jpg
timestamp: 2022-12-28T10:54:50.596Z
author: Mihnea Butiurca
---
**\
Rolul Guvernului:**



Guvernul este organul executiv al României. Cu alte cuvinte, administrează țara în conformitate cu legea, după un program de guvernare care trebuie sa fie acceptat de Parlament.

Guvernul conduce administratia publica. Poliția, pompierii, salvamarii, spitalele, școlile, drumurile,plajele bibliotecile, parcurile și orice alta institutie publica tine de guvern.

Guvernul decide, cu aprobarea Parlamentului, cum este alocat bugetul țării, adică toți banii de care dispune țară pentru a fi administrată. Asta înseamnă ca, în teorie, Guvernul poate spune ca nu aloca niciun ban pentru autostrăzi, sau ca alocă toți banii de care dispune pentru a face noi drumuri (dacă are și sprijinul Parlamentului).



**Ce decide Guvernul?**



Guvernul poate sa adopte hotărâri și ordonanțe. O hotarare reprezinta o decize cu privire la modul în care sunt puse în aplicare legile (de exemplu, dacă se da o lege sa se aducă tablete electronice in scoli, o hotarare reprezinta modul in care aceste tablete vor fi cumparate, cine decide modelul de tablete, furnizorul, etc. ). Ordonanțele reprezinta anumite actiuni pe care le poate lua Guvernul, în baza unei legi abilitare date de Parlament. 



**Ce este o lege abilitara?**



O lege abilitara este o lege adoptată de Parlament care da posibilitatea Guvernului de a emite ordonanțe în cadrul acesteia. Guvernul nu poate emite ordonanțe în cadrul legilor organice. 

Legea abilitara trebuie obligatoriu sa spuna domeniul si data până la care pot fi adoptate ordonanțe, și poate cere ca aceste ordonanțe sa fie prezentate mai intai Parlamentului, fiind necesara aprobarea acestuia pentru a fi adoptate.



**Structura Guvernului:**



Guvernul este condus de un prim-ministru, alături de cabinetul sau. Pentru a facilita administrația țării, Guvernul este împărțit în diferite ministere ( Ministerul Educației, Ministerul Sanatatii, etc.). Fiecare minister este condus de către un ministru, iar primul ministru are rolul de a coordona activitatea tuturor membrilor cabinetului sau.

Guvernul are responsabilitatea de a raporta Parlamentului cu privire la politicile pe care le adopta. De asemenea, Guvernul răspunde numai în fața Parlamentului.



**Cum este format Guvernul?**



După alegerile parlamentare, liderii partidului sau a coaliției de partide ce dețin majoritatea în Parlament se consulta cu președintele, care va propune apoi un candidat pentru pozitia de prim-ministru.

Acest candidat are 10 zile pentru a prezenta Parlamentului programul de guvernare (adică ce urmează sa faca ), și cabinetul sau (pe cine o sa ia ca miniștri și alți membri ai Guvernului). Urmează apoi dezbateri în Parlament cu privire la aceste propuneri, iar după aceste dezbateri urmează un vot de încredere al Parlamentului. Dacă Guvernul este acceptat, prim-ministrul și cabinetul sau intra în funcție, dacă e respins, cade guvernul și trebuie găsit unul nou.